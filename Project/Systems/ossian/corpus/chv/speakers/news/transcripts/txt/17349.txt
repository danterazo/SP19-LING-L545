0001	Шупашкарта Халӑхсен туслӑхӗн ҫурчӗ уҫӑлни пирки пӗлтернӗччӗ.
0002	Унта наци спорчӗн ӑмӑртӑвӗсене, тӗрлӗ тупӑшу ирттерме те палӑртнӑ.
0003	Аса илтерер: Халӑхсен туслӑхӗн ҫурчӗ Раҫҫей патшалӑх социаллӑ университечӗн ҫуртӗнче вырнаҫнӑ.
0004	Ӑна хута яма республика хыснинчен 10 миллион тенкӗ уйӑрнӑ.
0005	Ҫитес ҫул та ӑна хӑтлӑлатӗҫ.
0006	Кун валли тепӗр 16,5 миллион тенкӗ уйӑрма палӑртнӑ.
0007	Уйӑрнӑ укҫан пӗр пайӗпе нумай фанкциллӗ спорт залне хатӗр-хӗтӗрпе тивӗҫтерӗҫ.
0008	Шӑпах ҫавӑнта наци спорчӗн тӗсӗсемпе ӑмӑртусем ирттерӗҫ.
0009	Ҫавӑн пекех нацисем хушшинче турнирсем йӗркелӗҫ.
0010	Сӑмах май, Чӑваш Енре 128 наци ҫынни пурӑнать, 36 наципе культура пӗрлешӗвӗ ӗҫлет.
