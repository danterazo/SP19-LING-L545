0001	Чӑваш Енре пурӑнакан арҫын Питӗрти ҫуртра бомба хуни пирки пӗлтернӗ.
0002	Кун пирки vistanews.ru портал хыпарлать.
0003	Следстви шухӑшӗпе, пирӗн республикӑра пурӑнакан ҫак арҫын телефонпа шӑнкӑравласа Питӗрти Тихорецк проспектӗнчи пӗр ҫуртра бомба хуни пирки пӗлтернӗ.
0004	Ҫавна май ҫав ҫуртран 40 ҫынна пӗр тӑхтамасӑр эвакуациленӗ.
0005	Йӗрке хуралҫисем ҫийӗнчех тӗрӗслеве тухнӑ.
0006	Телее, ҫуртра нимӗнле бомба та пулман.
0007	Кӗҫех кам шӑнкӑравлани те тӑрӑ шыв ҫине тухнӑ.
0008	48 ҫулти арҫын Чӑваш Енрен пулни паллӑ.
0009	Халӗ ӗҫ-пуҫа уҫӑмлатаҫҫӗ.
