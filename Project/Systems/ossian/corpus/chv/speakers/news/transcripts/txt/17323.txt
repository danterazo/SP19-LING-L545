0001	Ҫӳҫ касни.
0002	Ҫакӑн пек каларӑш пур: Мускавран ҫӳҫ касма  хушсан,  Шупашкарта пуҫ каснӑ, тет.
0003	Чӑннипе мана хама ку каларӑш пит килӗшсех те каймасть.
0004	Анчах та акӑ В.В.Путин Йошкар-Ола хулинче мӗн каланине тӑнларӑмӑр.
0005	Унӑн сӑмахӗсем:
0006	<Куҫару: Ҫынна тӑван мар чӗлхене ирӗксӗр  вӗрентме ҫавӑн пекех юрамасть...>
0007	Куратӑр-и?
0008	Тӑван МАР чӗлхе пирки сӑмах пырать.
0009	Тӑван чӗлхе пирки мар!
0010	Тепӗр хут калатӑп: В.В.Путин пуплерӗшӗнче тӑван мар чӗлхе пирки сӑмах пырать.
0011	Вырӑнти тиексем мӗн хӑтланма пуҫланӑ-ха?
0012	Эппин, курса тӗлӗнер ҫавна!
0013	Енчен те В.В.Путин "неродной" текен чӗлхене вӗрентни пирки каланӑ пулсан, илсе кӑтартнӑ хут ҫинче "родной" пирки сӑмах пырать.
0014	Тӗрӗссипе каласан, "родной язык", "неродной язык" текен ӑнлавсем уҫӑмлӑ япаласем мар.
0015	Акӑ мӗн тет В.А.Тишков этнолог:
0016	<Куҫару: Пӗтӗмӗшле ҫырсатухусем вӑхӑтӗнче чӗлхе лару-тӑрӑвне палӑртас тата этнос тӗлӗшпе идентификацилес тӗлӗшпе тӗнчери стандартсем ҫук>
0017	Н.Б.Вахтин тата Е.В.Головко:
0018	<Куҫару: "Тӑван чӗлхе" тени социолингвистикӑлла  чат тӗрӗс ӑнлав мар; ӑна усӑ курнипе сиксе тухакан проблемӑсем  пайта кӳнинчен чылайрах йывӑрлӑхсем кӑларса тӑратаҫҫӗ>
0019	Вырӑсла Википедире ку ыйтупа ак ҫапла ҫырнӑ.
0020	1) порядок и тип усвоения (родной язык обычно первый и усвоенный естественным путём, без специального обучения, от родителей-носителей языка),
0021	2) качество усвоения, родной язык тот - на котором индивид осуществляет мыслительную деятельность (родной язык обычно лучший язык индивида),
0022	3) широту употребления (родной язык самый употребляемый),
0023	4) наличие или отсутствие внутренней эмоциональной связи с языком (родной язык определяется как внутренне самый близкий, на нём лучше воспринимается поэзия и прочее),
0024	5) внешнюю идентификацию (как другие определяют родной язык индивида)[2][3][4].
0025	<Куҫару: Тӑван чӗлхе — социолингвистикӑри тата этнологири чи паллӑ ӑнлавсенчен пӗри, —
0026	халӗ вӑл дисциплинӑсем хушшинчи ӑнлав пулса тӑчӗ.
0027	"Кулленхи  пурнӑҫри" ытти ӑнлавсем пекех,
0028	ӑслав чӗлхи ҫине куҫарнӑ чух ку ӑнлава тӗрлӗ майсемпе формализацилеме пулать, — мӗнле паларӑма мала кӑларса тӑратнине кура.
0029	Чӗлхе "тӑваннине" кӑтартакан критерисем хушшинче чылай чухне ҫаксене асӑнаҫҫӗ:
0030	1)чӗлхене ӑша хывнин йӗркине е меслетне (тӑван чӗлхене пуринчен малтан тата никам ятарласа пулашмасӑр килйышра алла илни)
0031	2)ӑша хывнин пахалӑхӗ (мӗнле чӗлхепе шухӑшлав ӗҫлевӗ пулса пыни, тата хӑшне пуринчен лайӑх пӗлни)
0032	3)усӑ курассин анлӑлӑхӗ (тӑван чӗлхене пуринчен ытларах усӑ курни)
0033	4)чӗлхепе эмоцилле ҫыхӑну пуррипе ҫукки (тӑван чӗлхе — чи ҫывӑххи)
0034	5)тулашран идентификацилени (ытти ҫынсем палӑртни)>
0035	Ҫыннӑн "тӑван чӗлхе" текенни темиҫе те пулма пултарать иккен.
0036	Ҫӳлерех асӑннӑ В.А.Тишков акӑ мӗн тет:
0037	<Куҫару: Эпир калатпӑр: тӑван чӗлхе, анчах ӑслав тӗлӗшӗнчен паянхи ҫыннӑн  икӗ тӑван чӗлхе те пулма пултарать, пӗрре ҫеҫ мар.>
0038	Иккӗ пулма пултарсан вара виҫҫӗ те, тваттӑ та, пиллӗк те....
0039	вуннӑ та пулма пултарать!
0040	Вӑт ҫавнашкал логика.
0041	Кам-ха вӑл В.А.Тишков?
0042	Кремль патне питӗ ҫывӑх тӑракан этнолог!
0043	1992-мӗш ҫулта пысӑк вырӑн йышӑнса Кремльте хӑйӗнче те пулса курнӑ.
0044	1989-2015-мӗш ҫулсенче Раҫҫей Ӑслав Академийӗн (РАН) этнологи тата антропологи институтне ертсе пынӑ.
0045	Мораль кунта ҫакӑн пек.
0046	Тӑван мар чӗлхе-и?
0047	А мӗн япала вӑл?
0048	Ҫавна эсӗр хӑвӑр та пӗлместӗр!
0049	Ҫыннӑн темиҫе тӑван чӗлхе пулсан, ҫавсенчен пӗри мӗншӗн чӑваш чӗлхи пулма  пултараймасть?
0050	Эп, сӑмахран, тӗнчери мӗнпур чӗлхене  "тӑван" тесе шутлатӑп.
0051	Ыттисен мӗншӗн  апла пулмалла мар (вырӑсла Википедири статьяран илнӗ татӑкри юлашки, пиллӗкмӗш,  пункта пӑхӑр)?
0052	Апла-и, капла-и,  уйрӑм ҫыншӑн мӗнле чӗлхесем тӑван иккенне палӑртакан прибор халлӗхе шутласа кӑларайман-ха.
0053	Асӑннӑ ыйтупа вырӑсла ҫыракансем пулчӗҫ, эпӗ тата ҫавна чӑвашла ҫырса пӑхас терӗм.
