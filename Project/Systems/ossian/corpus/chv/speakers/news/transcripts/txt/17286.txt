0001	Пӑрачкаври ача ҫурчӗн директорӗн воспитани тата хуҫалӑх ӗҫӗсем енӗпе ӗҫлекен ҫумӗ тӗлӗшпе приговор вуланӑ.
0002	Ӑна укҫа-тенкӗпе тӗллевлӗ усӑ курманшӑн штраф тӳлеттерме йышӑннӑ.
0003	Виҫи пӗчӗкех мар: 80 пин тенкӗ.
0004	Следстви тӗпчесе пӗлнӗ тӑрӑх, вӑл 2016 ҫулхи раштав уйӑхӗн 23-мӗшӗнче, ача ҫурчӗн директорӗн тивӗҫӗсене пурнӑҫланӑ чухне, хӑйне преми парасси пирки хушу алӑ пуснӑ.
0005	Кун хыҫҫӑн унӑн кӗсйине 70 пин тенкӗ кӗнӗ.
0006	Ҫапла вӑл ача ҫуртне 70 пин тенкӗлӗх тӑкак кӳнӗ.
0007	Ҫак ҫын хӑйӗн айӑпне йышӑннӑ, тӑкака саплаштарнӑ.
0008	Директор тӗлӗшпе ку лару-тӑрӑва сирмелле тесе представлени ҫырнӑ.
