0001	Чӑваш Енри спортсмен панкратион енӗпе иртнӗ ӑмӑртуран ылтӑн медальпе таврӑннӑ.
0002	Тупӑшу тӗнче шайӗнче иртнӗ.
0003	Дмитрий Шмелев Шупашкарти 1-мӗш спорт шкулӗнче ӑсталӑхне туптать.
0004	Унччен вӑл Раҫҫей тата Европа ӑмӑртӑвӗсенче мала тухнӑ.
0005	Тупӑшу ку эрнинче вӗҫленнӗ.
0006	Вӑл Сочи хулинче иртнӗ.
0007	Унта Беларуҫри, Украинӑри, Италири, Грецири, АПШри, Японири, Индири, Раҫҫейри 500 ытла спортсмен хутшӑннӑ.
0008	Раҫҫейре панкратион енӗпе кунашкал шайри ӑмӑрту пӗрремӗш хут иртнӗ.
0009	Дмитрий Шмелев Раҫҫейӗн пӗрлештернӗ командинче тупӑшнӑ.
0010	Вӑл 16-17 ҫулсенчи кадетсен хушшинче ӑмӑртнӑ.
0011	Палӑртмалла: вӑл Александр Шмелев тренер патӗнче ӑсталӑхне туптать.
