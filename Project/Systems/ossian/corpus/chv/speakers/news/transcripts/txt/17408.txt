0001	Йӗпреҫ районӗнчи Ирҫе Ҫармӑс ял тӑрӑхӗнче пурӑнакан Ананьевсем ҫӗнӗ пӳрт ӗҫкине паллӑ тума хатӗрленеҫҫӗ.
0002	Нумаях пулмасть вырӑнти влаҫ нумай ачаллӑ ҫемьене ҫурт туса панӑ.
0003	Ҫӗнӗ ҫурт икӗ хутлӑ, унта пилӗк пӳлӗм.
0004	Ӑна тума 2 миллион та 250 пин тенкӗ уйӑрса панӑ.
0005	Ҫурта 3 уйӑхра хӑпартнӑ.
0006	Унччен Ананьевсем 46 тӑваткал метрлӑ пӳртре хӗсӗнкелесе пурӑннӑ.
0007	Ҫӗнӗ ҫурт вара пысӑк – 94 тӑваткал метр.
0008	Ҫемье ҫӗнӗ ҫуртшӑн питӗ савӑннӑ.
0009	Вӗсем йӑлана тӗпе хурса пӳрте малтан кушака кӗртнӗ.
0010	Хӑйсем унта ҫак кунсенче пурӑнма куҫасшӑн.
0011	Ананьевсен хуралтӑ таврашӗ ҫӗклесси, пахчана йӗркене кӗртесси ҫеҫ юлнӑ.
0012	Сӑмах май, Йӗпреҫ районӗнче нумай ачаллӑ 13 ҫемье черетре тӑрать.
