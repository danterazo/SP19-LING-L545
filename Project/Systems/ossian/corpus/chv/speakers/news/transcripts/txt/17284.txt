0001	Роспотребнадзор пӗлтернӗ тӑрӑх, Чӑваш Енри виҫӗ районта ӗҫмелли шыв пахалӑхӗ норматива тивӗҫтермест.
0002	Шыв пахалӑхӗ гигиена нормипе Патӑрьел тата Пӑрачкав ялӗсенче, Йӗпреҫ поселокӗнче килӗшсе тӑмасть.
0003	Тӑватӑ районта вара ҫӑлти шыв пахалӑхӗ йӗркесӗр иккен.
0004	Кӑҫалхи ака уйӑхӗнче Йӗпреҫри шыв пахалӑхӗ унри тимӗр виҫине тата тӑрӑ маррине пула юрӑхсӑр пулнӑ.
0005	Ҫурла уйӑхӗнче шӑрши те, тути те япӑхланнӑ.
0006	Тимӗр шайӗ кирлӗ пек виҫеллӗ пулман.
0007	Ҫакна специалистсем унти
0008	«Водоканала» шыва сиенсӗрлетес ӗҫсем туса ирттернипе сӑлтавланӑ.
0009	Шыв йышӑнакан ятарлӑ хатӗр вӑйлӑ ҫумӑрта тулса тасамарланнӑ иккен.
0010	Урӑх сӑлтав та пулнӑ кунта.
0011	Роспотребнадзор «Водоканала», район администрацийӗ, районти ял тӑрӑхӗсен ячӗсемпе суда тавӑҫсемпе тухнӑ, унта шыв пахалӑхне лайӑхлатма ыйтнӑ.
0012	Суд ку ыйтӑва тивӗҫтернӗ.
0013	Пӑрачкаври шыв та тӑрӑ мар пулнине, унра аммиак тата тимӗр хутӑшӗсем виҫепе килӗшсе тӑманнине палӑртнӑ.
0014	Патӑрьелти шывра сульфатсем пулнӑ, литипе бор тупса палӑртнӑ.
