0001	Паян Раҫҫейри паллӑ сатирик Михаил Задоронов вилсе кайнӑ.
0002	Вӑл усал шыҫӑпа аптӑранӑ.
0003	2016 ҫулхи ҫулла Михаил Задорнова чирӗ аптӑратсах ӳкернӗ.
0004	Ҫавна май вӑл концертсене, гастрольсене ирттермен.
0005	Кун хыҫҫӑн вӑл химиотерапи витӗр тухнӑ.
0006	2016 ҫулхи юпа уйӑхӗнче концерт вӑхӑтӗнче сатирикӑн эпилепси тытамакӗ пулнӑ, ун чухне ӑна васкавлӑ медпулӑшупа пульницӑна илсе кайнӑ.
0007	Иртнӗ ҫул вӗҫенче ӑна Германире операци тунӑ.
0008	Ун хыҫҫӑн вӑл самайланнӑ.
0009	Анчах кайран паллӑ артист сиплев процедурисене пӑрахӑҫланӑ, тӑванӗсемпе пӗрле пулнӑ.
0010	Михаил Задорнов Шупашкарта час-часах пулнӑ.
0011	Юлашкинчен вӑл пирӗн патра 2015 ҫулхи чӳк уйӑхӗнче концерт панӑ.
