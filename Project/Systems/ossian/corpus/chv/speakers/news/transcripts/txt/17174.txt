0001	Нумаях пулмасть пултарулӑх ушкӑнӗсем Раҫҫей правительствин премине тивӗҫнӗ.
0002	Ҫак хавхалантарӑва пурте мар, чи маттуррисем кӑна илейнӗ.
0003	Раҫҫей правительствин «Раҫҫей кӑмӑлӗ» премине 15 ушкӑн тивӗҫнӗ.
0004	Вӗсем халӑх пултарулӑхӗн аталанӑвне нумай тӳпе хывнӑшӑн преми илнӗ.
0005	Лауреатсен йышне пирӗн ентеш те кӗнӗ.
0006	Владимир Павлов Комсомольски районӗнчи «Каҫал» халӑх фольклор ансамбльне ертсе пырать.
0007	Вӑл «Йӑлана кӗнӗ халӑх культури» номинацире ҫӗнтернӗ.
0008	Владимир Павлов 100 пин тенкӗ премие, кӑкӑр паллине тата преми лауреачӗн дипломне тивӗҫнӗ.
