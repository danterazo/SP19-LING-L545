0001	Нумаях пулмасть Шупашкарта хӗрарӑм килте ача ҫуратни пирки пӗлтернӗччӗ.
0002	Ҫак кунсенче тепӗр пепке ҫапла майпа ҫут тӗнчене килнӗ.
0003	Кун пирки Шупашкар хула администрацийӗн порталӗнче пӗлтереҫҫӗ.
0004	Тин кӑна ҫуралнӑ ачана Ленин районӗнчи ЗАГСра регистрациленӗ.
0005	Пепке ӑнсӑртран килте ҫут тӗнчене килмен.
0006	Ашшӗ-амӑшӗ хӑйсем ҫапла йышӑну тунӑ.
0007	Ҫамрӑк ҫемье ача ҫуралнине ӗнентерекен хута илмешкӗн ЗАГСА килнӗ.
0008	Пепке чӑнах та килте ҫут тӗнчене килнине ҫирӗплетме кӳнтелен те ҫитнӗ.
0009	Сӑмах май, кӑҫал пиллӗкмӗш хӗрарӑм ачине килте ҫуратнӑ.
