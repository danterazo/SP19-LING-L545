0001	Тин кӑна Шупашкарта «Афанасьев урамӗ» чарӑнӑва куҫарчӗҫ.
0002	Халӗ тепӗр чарӑнӑва кунашкал шӑпа кӗтет.
0003	Эгер бульварӗпе Ленин Комсомолӗн урамӗ хӗресленнӗ вырӑнта пӑкӑ яланах пухӑнать.
0004	Ҫавна май «Мадагаскар» суту-илӳ центрӗ енчи чарӑнӑва 50 метр куҫарма йышӑннӑ.
0005	Малашне вӑл «Хевешски урамӗ» чарӑну ҫывӑхнерех пулӗ.
0006	Унччен чарӑну ҫул хӗресленекен вырӑна ҫитиччен пулнӑ.
0007	Ку пассажирсемшӗн те, водительсемшӗн те меллӗ марччӗ.
0008	Ҫавна май унта яланах пӑкӑ пулнӑ.
0009	Ҫав вырӑнта ҫуран ҫӳрекенсем ҫула юраман ҫӗрте каҫнине те палӑртмалла.
0010	Чылайӑшӗ светофор патнелле утасшӑн мар.
0011	Ку та чарӑнӑва кӑштах куҫарма хӗтӗртнӗ.
