0001	Арҫын ҫемйипе Сӗнтӗрвӑррине кайма тухнӑ та ҪҪХИ ӗҫченӗсен куҫӗ тӗлне лекнӗ.
0002	Ӑна инспекторсем ахальтен чарман.
0003	Водитель руль мсне ӳсӗрле ларнӑ.
0004	ҪҪХПи ӗҫченӗсем патакне ҫӗклесе чарӑнма ыйтсан хайхи арҫын арӑмӗпе вырӑнпа улшӑнма хӑтланнӑ.
0005	Анчах ҫакна инспекторсен ҫивӗч куҫӗ асӑрханӑ.
0006	Арҫын каланӑ тӑрӑх, вӗсем ҫав кун туйран таврӑннӑ.
0007	Хӑй эрех сыпкаланӑ пулсан та руль умне ларнӑ.
0008	Салонра ачасем пурри те ӑна шиклентермен.
0009	Водитель медицина тӗрӗслевӗ витӗр тухма килӗшмен.
0010	Халӗ ун руль умне ӳсӗрле ларнӑшӑн явап тытма тивӗ.
0011	Ахӑртнех, вӑл правасӑр юлӗ.
