0001	Шупашкарти Энгельс урамӗнчи 24-мӗш ҫуртра вырнаҫнӑ паллиативлӑ уйрӑм чӳк уйӑхӗн 1-мӗшӗнчен хупӑнать.
0002	Вӑл Республикари онкологи диспансерӗн уйрӑмӗ шутланать.
0003	Уйрӑмра 30 ҫын вырнаҫайнӑ.
0004	Унта онкологи патлогийӗ ҫук ҫынсене тӳлевлӗ вырттарнӑ.
0005	Паллиативлӑ уйрӑма мӗншӗн хупаҫҫӗ-ха?
0006	ЧР Сывлӑх сыхлавӗн министерстви ӑнлантарнӑ тӑрӑх, Энгельс урамӗнчи ҫурта авариллисен йышне кӗртнӗ.
0007	Тӑватӑ хутлӑ пульницӑна «СервисСтройПроект» тӗрӗсленӗ.
0008	Вӑл ӑна авариллӗ лару-тӑрура тесе йышӑннӑ.
0009	Ҫавна май уйрӑма Гладков урамӗнчи паллиативлӑ пулӑшу паракан уйрӑмпа пӗрлештерме йышӑннӑ.
0010	Хӑш-пӗр койкӑна Сӗнтӗрвӑрри районӗнчи Октябрьски ялӗнчи уйрӑма парӗҫ.
