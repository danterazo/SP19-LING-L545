0001	Тӗнче тетелӗнче Шупашкарта хӑрушӑ маньяк ҫӳрет тесе сас-хура сарӑлнӑ.
0002	Вӑл ҫынсене вӗлерсе ваклать имӗш.
0003	Тӗнче тетелӗнче ҫынсем пӗр-пӗрне хӑрушӑ историсем каласа кӑтартаҫҫӗ.
0004	Унта пӗлтернӗ тӑрӑх, ҫав маньяк темиҫе хӗре вӗлернӗ.
0005	Вӑрманта вӗсен виллин пайӗсене тупнӑ-мӗн, юнашар кӑвайт ҫуннӑ.
0006	Ҫавӑнтах маньякӑн перчеткине тупнӑ имӗш.
0007	Шупашкарта маньяк чӑнах та пур-шим?
0008	Полици лӑпланма ыйтать: Шупашкарта нимӗнле маньяк та ҫук.
0009	Ку хыпар — суя.
0010	Следстви управленийӗ халӑх тетелӗнче, мессенджерсенче асӑрхануллӑ пулма ыйтнӑ.
0011	Унти пур хыпара та ӗненме ан васкӑр.
